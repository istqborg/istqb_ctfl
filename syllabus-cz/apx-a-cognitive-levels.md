# Studijní cíle a kognitivní úroveň znalostí

Pro účely těchto učebních osnov jsou definovány studijní cíle. Každé téma v osnovách může být přezkoušeno dle odpovídajícího studijního cíle. Studijní cíle začínají vždy slovesem, které odpovídá jeho kognitivní úrovni znalostí, viz níže.

**Úroveň 1: Zapamatovat si (K1)** – kandidát je schopen zapamatovat si, určit nebo vybavit si daný termín nebo koncept.

**Slovesa:** identifikovat, vybavit si, zapamatovat si, určit.

**Příklady:**

* „Identifikovat typické cíle testování."
* „Vybavit si koncept testovací pyramidy."
* „Určit, jakou přidanou hodnotou má přítomnost testerů pro plánování iterací a plánování vydání."

**Úroveň 2: Porozumět (K2)** – Kandidát dokáže označit příčiny nebo vysvětlení k výrokům vztahující se k tématu, dokáže shrnout, porovnat, kategorizovat a uvést příklady pro daný koncept testování.

**Slovesa:** kategorizovat, porovnat, uvést odlišnosti, rozlišit, odlišit, ilustrovat na příkladech, vysvětlit, uvést příklady, interpretovat, shrnout.

**Příklady:**

* „Kategorizovat různé možnosti pro psaní akceptačních kritérií."
* „Porovnat různé role v testování" (hledejte podobnosti a/nebo rozdíly).
* „Odlišit projektová rizika od produktových rizik" (umožňuje diferencovat pojmy).
* „Ilustrovat na příkladech účel a obsah plánu testování."
* „Vysvětlit dopad kontextu na proces testování."
* „Shrnout aktivity procesu revizí."

**Úroveň 3: Použít (K3)** – kandidát je schopen aplikovat daný postup, pokud je konfrontován s obdobným úkolem, nebo zvolit správný postup a aplikovat jej na daný kontext.

**Slovesa:** aplikovat, implementovat, připravit, použít.

**Příklady:**

* „Aplikovat prioritizaci testovacího případu" (mělo by odkazovat na postup, techniku, proces, algoritmus atd.).
* „Připravit report o defektu."
* „Použít techniku analýzy hraničních hodnot k odvození testovacích případů."

**Reference (pro kognitivní úrovně studijních cílů)**

* Anderson, L. W. a Krathwohl, D. R. (eds) (2001) A Taxonomy for Learning, Teaching and Assessing: A Revision of Bloom's Taxonomy of Educational Objectives, Allyn & Bacon